---
title: 'Smaakmakers'
image: '/services/default.png'
---

Iets dat je niet kent zal je ook niet aanspreken. 
Daarom organiseren we in samenwerking met onze partnerorganisatie regelmatig smaakmaker workshops. Deze workshops zijn open voor het brede publiek, van jong tot oud. 
Heb je zin om een smaakmaker mee te doen? Kijk dan zeker eens in onze kalender om de dichtstbijzijnde smaakmaker te vinden. 
Hieronder vind je een lijst met alle beschikbare smaakmakers.

## Leer werken met Inkscape

In deze workshop gaan we aan de slag met het 2D tekenprogramma inkscape. Inkscape is open source en gratis te downloaden 2D. Altijd al je tekeningen willen digitaliseren? Of je eigen posters ontwerpen? Of het verschil leren tussen een pixel en een vector (ja, die saaie dingen uit de wiskunde). Dan is dit je kans. 
We nemen je mee door de basis van het programma en op het einde ben je in staat om je eerste eigen tekeningen te maken.

Duurtijd: 3uur

Benodigdheden: een laptop met Inkscape op geinstalleerd (gratis te downloaden)

## Leer 3D tekenen

In deze workshop gaan we aan de slag met TinkerCAD. TinkerCAD is een gratis online 3D tekenprogramma. Altijd al figuren in 3D willen leren tekenen? Of je eigen koelkast magneet ontwerpen? Dan is dit je kans. 
We nemen je mee door de basis van het programma en op het einde kan je je eerste eigen objecten te maken. Misschien nemen we zelfs de 3D printer mee om enkele ontwerpen uit te printen!
Heb je geen zin om TinkerCAD te leren maar wel Fusion 360 of Onshape, laat het ons dan  weten. 

Duurtijd: 3uur

Benodigdheden: een laptop met internetconnectie

## MIT App inventor

Met MIT App Inventor kan je zonder coderen krachtige apps ontwikkelen voor Android. In deze sessie leer je eerst de werkomgeving op PC en Smartphone opzetten. Daarna bouw je jouw eerste apps. Hiervoor ontwerp je eerst een goede gebruikersinterface. En ten slotte maak je gebruik van bouwblokken om je toepassing te schrijven.

Na deze cursus ben je in staat om eenvoudige apps te maken.
Benodigdheden: breng jouw eigen Android smartphone en eventueel een laptop mee.

Duurtijd: 3uur

Benodigdheden: een laptop en android GSM

## Kennismaking met Raspberry pi en MQTT
Komt binnenkort!

## Basis Arduino workshop 

We gaan in deze workshop aan de slag met de basis van Arduino. Wat is een breadboard, hoe werkt zoiets? Hoe kan ik lampjes aansturen via code. En kan ik een motor laten bewegen? 

Duurtijd: 3uur

Benodigdheden: eventueel laptop met Arduino IDE geinstalleerd.

## 3D printen

In deze workshop laten we je ervaren hoe een 3D-printer werkt en hoe die bestuurd wordt. Je ontdekt stap voor stap hoe eenvoudig het is!
Je begint bij het begin: het maken van een 3D-tekening. (Zonder 3D tekening kan je immers geen 3D printer aansturen). We maken een 3D tekening met TINKERCAD, een kindvriendelijke virtuele blokkendoos.
We gaan dieper in op het leren tekenen: wat te doen en te laten.
Als echte uitvinders doorlopen de deelnemers in groepjes van 2 de verschillende fasen van de ingenieur-ontwerpcyclus. Op het eind van de cyclus wordt één ontwerp voor de klas/groep geprint. 
Elke deelnemer krijgt sowieso een gadget mee naar huis, als aandenken aan de nieuwe kennis die ze verworven hebben.  

Duurtijd: 3uur

Benodigdheden: eventueel een laptop

## Algemene inleiding tot de snijplotter
Een leuke combinatie van beeldende kunst, grafische technieken en high tech snijplotten. 
De deelnemers ontwerpen hun eigen bedrukking aan de hand van zelfgemaakte (digitale) tekeningen die we bewerken. Het ontwerp wordt digitaal gefabriceerd met de snijplotter.  
We starten met een korte brainstormsessie rond een bepaald thema en gaan dan aan de slag, eerst met ICT applicaties, dan met de snijplotter en uiteindelijk met de hittepers. 
Als er tijd over is, krijgen de deelnemers de kans om zelf een tekening in te scannen en uitplotten. Als echte uitvinders doorlopen ze de verschillende fasen van de ontwerpcyclus. 

Duurtijd: 3 uur

Benodigdheden: eventueel een t-shirt of stoffen zakje

## Lasersnijder
(Alleen in Drongen of de Muide)

De lasersnijder! Een van dé mythische machines uit een FabLab. In deze workshop doen we alle, of toch bijna alle, geheimen uit de doeken rond de lasersnijder. We geven een introductie tot 2D tekenen waarna jullie creaties uitgesneden worden met de lasersnijder. 

Duurtijd: 3uur

Benodigdheden: /

## Maak je eigen PCB

Heb je je ooit al afgevraagd hoe die moederborden in je GSM, playstation of laptop nu gemaakt worden? Hoe het komt dat een klein doosje technologie ons in contact kan brengen met de hele wereld en sneller rekent dan wij? In deze workshop gaan we dieper in op het hoe en waarom van printplaten. Én maken we zelf ook een kunstige printplaat met werkende LED’s

Duurtijd: 3uur

Benodigdheden: /

## Vacuümformen
Heb je altijd al je eigen nachtlampje willen maken, of je eigen praline? 
Dan is dit hét ideale moment!

In deze workshop gaan we aan de slag met een van de basis maak technieken: thermovormen. We beginnen met het thermovormen van een vorm, gemaakt uit een waaier aan materialen, en ontdekken zo ook 3d-printen. We snijden bijvoorbeeld vormen uit aardappel of schuim, of printen enkele objecten met een 3D printer om als basis te dienen. 

Deze workshop kan een opstap zijn naar het maken van pralines, nachtlampjes (extra workshop basis elektronica)... 

Duurtijd: 3uur

Benodigdheden: /

## Vinyl en textiel
Een leuke combinatie van beeldende kunst, grafische technieken en high tech snijplotten. 
De deelnemers ontwerpen hun eigen bedrukking aan de hand van zelfgemaakte (digitale) tekeningen die ze bewerken. Het ontwerp wordt digitaal gefabriceerd met de snijplotter.  
We starten met een korte brainstormsessie rond een bepaald thema en gaan dan aan de slag, eerst met ICT applicaties, dan met de snijplotter en uiteindelijk met de hittepers. Indien er tijd over is kunnen de deelnemers zelf een tekening inscannen en uitplotten.  
Als echte uitvinders doorlopen ze de verschillende fasen van de ontwerpcyclus. 
Extra is hier dat we ons focussen op textiel! Wie weet ga jij wel naar huis met je eigen gepersonaliseerde sporttas of t-shirt! 

De deelnemers kunnen optioneel een geschikte t-shirt van thuis meebrengen.

Duurtijd: 3uur

Benodigdheden: eventueel een T-shirt of stoffen zakje

## Creatief met (industrieel) vilt en snijplotten
Tijdens deze workshop leren jullie alle geheimen van werken met vilt en leer. Je leert hoe vilt gemaakt wordt en hoe je alles kan bewerken. Na de nodige uitleg ga je zelf aan de slag met alle tools en bewerkingstechnieken om je eigen creatie vorm te geven!  

Duurtijd: 3uur

Benodigdheden: /

## Etsen en stickers maken
Een leuke combinatie van beeldende kunst, grafische technieken en high tech snijplotten. 
De deelnemers ontwerpen hun eigen bedrukking aan de hand van zelfgemaakte (digitale) tekeningen die we bewerken. Het ontwerp wordt digitaal gefabriceerd met de snijplotter.  
We starten met een korte brainstorm sessie rond een bepaald thema en gaan dan aan de slag, eerst met ICT applicaties, dan met de snijplotter en uiteindelijk met de hittepers. Indien er tijd over is kunnen de deelnemers zelf een tekening in-scannen en uitplotten.  
Als echte uitvinders doorlopen de deelnemers de verschillende fasen van de ontwerpcyclus. 
Extra is hier dat we ons focussen op het etsen van bokalen, metaal... 

Duurtijd: 3 uur

Benodigdheden: /

## Polarisatie
Een kunstwerkje dat van kleuren verandert als je eraan draait? Dat kan zeker! Gebruik niet alleen je creativiteit, maar ook polarisatie, een eigenschap van licht, om met de lasercutter en 3D-printer een kunstwerk te maken!
Deelnemers bouwen een doosje met verdraaibare ringen en polarisatoren. In het doosje kunnen ze plaatjes stoppen met hun transparent kunstwerk dat enkel zichtbaar wordt dankzij de polarisators.

Duurtijd: 3uur

Benodigdheden: /

## Wifi robot bouwen
Heb je altijd al je eigen robot willen bouwen? Dan is dit je kans! Hans legt je met veel detail en geduld uit hoe je zijn wifi robot bouwt en hoe je op het einde er een parcour mee kan rijden. 

Duurtijd: 2x 3 uur

Benodigdheden: /

## LED UP Kidz
Aan de hand van een vergrootglas en een laptop gaan we micro-elektronica componenten aanbrengen op een printplaat. Een chirurgische vaste hand is een must!
Alles wordt geprogrammeerd en gebakken. We werken met een micro smd soldeer kit met 6 leds. De LED’s worden aangestuurd door en ATtiny85 microcontroller, programmeerbaar met Arduino. 

In de eerste sessie gaan we aan de slag met de code. Jij programmeert zelf  in welke sequentie jouw LED’s flikkeren. In de 2de sessie gaan we aan de slag met de microcomponenten. In deze sessie gaan we alles bestukken en … bakken. Op het einde ga je naar huis met je eigen LED juweel. 


Duurtijd: 2x 3uur

Benodigdheden: /